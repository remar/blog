2022-12-30

# Bäddlayout

Efter lite funderande har jag landat i att arrangera odlingen i 6
stycken lika stora bäddar. Odlingsytan landar på ca 20
m<sup>2</sup>. Gångarna kommer vara ca 50 cm breda och bäddarna ca 120
cm breda. Enhetligheten på bäddarna kommer att hjälpa mig vid
planering av mängden förodling som krävs och också vid framtida
roteringar.

![](gfx/layout.jpg)

När det gäller grödor så ska jag där lägga till morötter, lök och
bönor. Även vete och havre ska med på nåt sätt, men det har jag ingen
tidigare erfarenhet av att odla, så vi får väl se hur det funkar. Vet
inte ens var man får tag på utsäde. Och blommor ska tydligen vara bra
att ha i sin odling också, för att hjälpa pollinatörer (och kanske
också själen?).
