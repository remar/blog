2022-12-21

# Midvinter

Idag är det den kortaste dagen på året vilket markerar början på något
nytt. Det gamla solåret har passerat och ett nytt ljus väntar. Med det
återvändande ljuset kan vi vänta oss nytt liv, pånyttfödande av det
som varit dött.

Ja, som du kanske förstår så har jag inte så mycket nytt att komma med
i denna uppdatering. Jag har fått svar på min jordanalys, men knappt
börjat sätta mig in i vad alla mätvärden betyder. En senare
uppdatering kommer gå igenom informationen som jag har fått.

På planeringsfronten så har jag så smått börjat tänka på vilka grödor
som kan komma att bli aktuellt nästa år. Där funderar jag just nu på t.ex.

* Märgärtor
* Potatis
* Rödbetor
* Majs

Fler tillkommer säkerligen när jag funderat lite mer.

Jag är medveten om att jag missat en uppdatering (den 14:e), men
istället för att krysta fram nåt när det inte finns nåt att ta upp så
lät jag det bero. Om jag missar en uppdatering betyder det inte att
jag har gett upp!

Nu har jag en dag kvar att jobba på mitt "riktiga" jobb, sedan blir
det en veckas ledigt för att få pusta ut lite. Sedan är det dags för
2023 som jag ser fram emot med spänning!
